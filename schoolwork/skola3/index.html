<!DOCTYPE html>
<html>
    <style>
        :root {
          --text: #000;
          --bg: #fff;
        }
        @media (prefers-color-scheme: dark) {
            :root {
                --text: #fff;
                --bg: #000;
            }
        }
        body {
            font-family: Calibri;
            font-size: xx-large;
            background-color: var(--bg);
            color: var(--text);
        }
        p {
            margin-left: 211px;
            margin-right: 211px;
        }
        .tab {
            display: inline-block;
            margin-left: 69px;
        }
    </style>
    <head>
        <title>Automobil</title>
    </head>
    <body>
        <h1 align="center">Automobil</h1>
        <div>
            <p>
                <span class="tab"></span><b>Аутомобил</b> (<b>ауто</b>) или <b>кола</b> је двотраго моторно возило, по правилу друмско, које служи за превоз робе и путника. Некада се под <i>аутомобилом</i> не подразумевају аутобуси и камиони, тј. подразумевају се само путнички аутомобили. Већина дефиниција <i>кола</i> наводи да се она првенствено крећу по путевима, могу да приме до осам људи, имају четири гуме, и углавном транспортују људе, пре него терет.<sup>[1]</sup><sup>[2]</sup> Кола су ушла у глобалну употребу током 20. века, и развијене привреде су зависне од њих. Година 1886. се сматра годином рођења модерног аутомобила. Те године је немачки изумитељ Карл Бенз направио <i>Benz Patent-Motorwagen</i>. Кола нису постала широко доступна до раног 20. века. Једна од првих кола која су била доступна масама је био Модел Т из 1908. године, америчка кола која је производила Форд моторна компанија. Кола су била брзо прихваћена у САД, где су заменила животињама вучене кочије и колица, док је Западној Европи и у другим деловима света требало да прође знатно више времена до њиховог устаљивања.
            </p>
            <div align="center">
                <img src="https://upload.wikimedia.org/wikipedia/commons/5/5d/401_Gridlock.jpg" width="727px">
                <h5><i>Модерна кола и камиони се крећу по аутопуту.</i></h5>
            </div>
            <p>
                <span class="tab"></span>Аутомобили имају контроле за вожњу, паркирање, удобности и сигурности путника, и контролисање разних светала. Током деценија, додатне функције и контроле су додате возилима, чинећи их постепено све сложенијима. Примери тога су камере са задње стране за вожњу уназад, климатизација, навигациони системи и апарати за забаву у колима. Већина аутомобила у употреби у 2010-тим се покреће помоћу мотора са унутрашњим сагоревањем, који троше Фосилна горива. Ово узрокује загађење ваздуха, доприноси климатским променама и глобалном загревању</a>.<sup>[3]</sup> Возила које користе алтернативна горива, као што су етанолна возила са флексибилним горивом и возила на природни гас задобијају популарност у неким земљама. Електрични аутомобили, који су измишљени рано у историји аутомобила, а почели су да се појављују на тржишту од 2008. године.
            </p>
            <div align="center">
                <img src="https://upload.wikimedia.org/wikipedia/commons/f/fb/Ford_T.jpg" width="727px">
                <h5><i>Историјски модел Форд-а</i></h5>
            </div>
            <p>
                <span class="tab"></span>Постоје трошкови и користи који су везани за употребу аутомобила. Трошкови обухватају куповину возила, плаћање камате (ако се возило купи на кредит), поправке и одржавање, гориво, амортизација, време вожње, трошкови паркирања, порези, и осигурање.<sup>[4]</sup> Трошкови друштва обухватају одржавање путева, употребу земљишта, загушивање путева, загађење ваздуха, јавно здравље, здравство, и одлагање возила на крају његовог животног века. Саобраћајне несреће су највећи узрок смртних повреда широм света.<sup>[5]</sup>
            </p>
            <p>
                <span class="tab"></span>Предности укључују флексибилност превоза, покретљивост, независност и практичност.<sup>[6]</sup><sup>[7]</sup><sup>[8]</sup> У друштвене предности се убрајају економске користи, као што су посао и стицање богатства од аутомобилске индустрије, транспортне провизије, друштвена добробит од разоноде и могућности путовања, и стварање прихода од пореза. Пружање могућности људима да се флексибилно крећу са места на место има далекосежне импликације за природу друштава.<sup>[9]</sup> Процењује се да је 2014. године било преко 1,25 милијарди возила,<sup>[10]</sup> што је знатан пораст са око 500 милиона 1986. године<sup>[11]</sup><sup>[12]</sup> Бројеви возила брзо расту, посебно у Кини, Индији и другим ново индустријализованим земљама.<sup>[13]</ sup>
            </p>
            <h3 align="center"><b>Порекло и етимолошко значење речи</b></h3>
            <p>
                <span class="tab"></span>Реч „аутомобил“ је грчког порекла грчки језик "άυτο" („ауто“), <i>самостално</i> и латинског порекла латински језик "mobilis" у значењу <i>покретан</i>. Аутомобил је етимолошки дефинисан као саобраћајно средство које се креће самостално, и није зависно, на трачницама или тролама, за чије кретање нису потребне животиње или људска снага, и које се креће захваљујући свом властитом погону.
            </p>
            <h3 align="center"><b>Историја</b></h3>
            <div align="center">
                <img src="https://upload.wikimedia.org/wikipedia/commons/7/71/1885Benz.jpg" width="727px">
                <h5><i>Прво моторно возило у свету Бенц трицикл из 1885. године (Бенц трицикл у вожњи)</i></h5>
            </div>
            <p>
                <span class="tab"></span>Најзначајнија историја аутомобила се почиње писати крајем 18. века када су били реализовани први експерименти са возилима који су покретани помоћу парне машине.Међу његовим првим конструкторима били су Шкот Џејмс Ват и Француз Николас Жозеф Кињо. Парна машина је 1769. године превозила четири путника и развијала је брзину од 9 км на час.
            </p>
            <p>
                <span class="tab"></span>Почетак 19. века био је под доминацијом парних машина, које су се постепено побољшавале. Промене су настале у другој половини 19. века када је конструкторима пошло за руком да направе први мотор са унутрашњим сагоревањем. У годинама од 1862. све до 1866. Николас Ото је развио мотор са унутрашњим сагоревањем.
            </p>
            <div align="center">
                <img src="https://upload.wikimedia.org/wikipedia/commons/thumb/8/88/Marot-Gardon_1898-1900_schr%C3%A4g.JPG/1280px-Marot-Gardon_1898-1900_schr%C3%A4g.JPG" width="727px">
                <h5><i>Францудки Marot-Gardon троточкаш са De Dion Bouton мотором 1898-1900. Један од најстаријих сачуваних аутомобила на Балкану, данас се чува у Музеју аутомобила у Београду.</i></h5>
            </div>
            <p>
                <span class="tab"></span>Карл Бенц је патент Моторвагон направио и патентирао 1885. године. Након успешне демонстрације вожње трициклона у Мајнхаму продаја је почела 3. јула 1886. године и то за тадашњих 600 немачких марака, што је еквивалент данашњих 4 хиљаде евра. Покретао га је мотор запремине 954 cm³ са једним цилиндром и четири такта. Са својом једном коњском снагом на 400 обртаја у минути представљао је праву револуцију у то време. Касније верзије су имале снажније моторе са две коњске снаге, које су могле да развију брзину од око 16 km/h. Током следећих шест година, произведено их је око 25 примерка. Кратко након тога су Готлиб Дајмлер и Вилхелмом Мајбахом у близини Штутгарта као и Сигфрид Маркус у Бечу произвели своје верзије аутомобила. После првих резултата у Немачкој, почиње нагли развој аутомобилских мануфактура у Француској (Panhard, Levassor, Peugeot, Bollee, Renault и др.). Тадашња возила су имала брзину 20-40 km/sat, снага мотора око 21 киловата при око 2000 обртаја у минут. Почетком 20. века почиње развој аутомобилских мануфактура у Британији (Lancaster, Napier, Rolls и др.). У САД су у 19. веку постигнути занемарљиви резултати у развоју возила, а што се објашњава лошим стањем путева.
            </p>
            <div align="center">
                <img src="https://upload.wikimedia.org/wikipedia/commons/thumb/4/43/NW_B_front.jpg/1280px-NW_B_front.jpg" width="727px">
                <h5><i>Први аутомобил у Краљевини Србији - Неселсдорф (данас Татра) тип Б од 12КС производио се 1902-1904</i></h5>
            </div>
            <p>
                <span class="tab"></span>Развој данашњих аутомобила је почео 1885. године када је у Немачкој у Манхајму Карл Бенц патентирао своју моторну троколицу. Прво путовање аутомобилом је остварила Берта Бенц, супруга Карл Бенца 1888. године и то од Манхајма до Пфорцхајма.
            </p>
            <div align="center">
                <img src="https://upload.wikimedia.org/wikipedia/commons/thumb/7/7f/Ford%2C_model_T%2C_1925%2C_USA%2C_01.JPG/1280px-Ford%2C_model_T%2C_1925%2C_USA%2C_01.JPG" width="727px">
                <h5><i>Форд модел Т седан из 1925. године (Музеј аутомобила у Београду). Овај модел се први производио у свету на монтажним тракама што је значајно скратило време израде аутомобила. Масовна серијска производња се обављала у Фордовим фабрикама у Северној и Јужној Америци, Европи и Азији. Укупно је произведен у 15 милиона примерка од 1908. до 1927. а током тог периода моторизовао је средњу класу у САД и Канади. Године 1999. проглашен је за аутомобил столећа.(Форд Т у вожњи)</i></h5>
            </div>
            <p>
                <span class="tab"></span>Године 1887. сасвим независно од Карла Бенца градњу аутомобила почиње Готлиб Дајмлер који је код изградње мотора сарађивао са Вилхелмом Мајбахом. 1897. године Аустријанац Рудолф Дизел је мотор усавршио.
            </p>
            <p>
                <span class="tab"></span>Први власник аутомобил на тлу данашње Републике Србије (тада Аустроугарске царевине) био је апотекар Зилберлајатнер из Суботице јула 1901. године. Прва ауто трка одржана је између Сомбора и Суботице 1905. године.
            </p>
            <p>
                <span class="tab"></span>Први аутомобил у Краљевину Србију дошао је 1903. године, у Београд. Купио га је трговац и рентијер Божа Радуловић, у једној фабрици у Аустрији (по неким изворима у Чешкој). Возило Неселсдорф (данас Татра) тип Б у Београд стигло 3. априла 1903. године, возом и са фабричким шофером. Газда Божа га никада није возио, већ је као шофера ангажовао извесног Срету Костића, који је тако постао први возач у Србији.<sup>[14]</sup><sup>[15]</sup>
            </p>
            <div align="center">
                <img src="https://upload.wikimedia.org/wikipedia/commons/2/2f/Fi%C4%8Do1.jpg" width="727px">
                <h5><i>Застава 750 (лиценца Фијат) производио се од 1955. до 1985. године у фабрици аутомобила Црвена Застава у Крагујевцу. Укупно је у свету произведен у 4,9 милиона примерака, од тога у Застави 923.000 а током производног периода моторизовао је средњу класу у медитеранским земљама у Италији, Шпанији и СФР Југославији.</i></h5>
            </div>
            <p>
                <span class="tab"></span>Крајем 19. века су се појавили први електромобили. Надметање између парног мотора, мотора са унутрашњим сагоревањем и електромотором траје све до првог десетлећа двадесетог века од када почиње да влада аутомобил са унутрашњим сагоревањем иако је аутомобил на електричну енергију из гледишта преноса енергије два пута ефикаснији.
            </p>
            <p>
                <span class="tab"></span>У 20. веку се аутомобил, са бензином или нафтом као погонским средством, увек још најзначајније саобраћајно средство и његову револуцију направио је Хенри Форд када је у САД - у изумео и израдио аутомобил који је био опште доступан већини људи - Форд модел Т који је уведен у производњу 1908. и успешно се производио све до 1927. године.
            </p>
        </div>
        <h5 align="center">izvor: <a href="https://sr.wikipedia.org/wiki/Аутомобил" target="_blank">https://sr.wikipedia.org/wiki/Аутомобил</a></h5>
    </body>
    <!--

    -->
</html>